# ITA-EVinjete

## Kaj je e-vinjeta?
  E-vinjeta je sodoben način plačevanja cestnine za motorna vozila z največjo dovoljeno maso do 3500 kilogramov. Osnovne značilnosti e-vinjete se od klasične vinjete v obliki nalepke bistveno ne razlikujejo. To pomeni, da si tudi z nakupom e-vinjete zagotovite pravico do uporabe vseh avtocest in hitrih cest v Republiki Sloveniji za čas veljavnosti e-vinjete in torej ne gre za cestninjenje po prevoženi razdalji. Vozilo brez veljavne e-vinjete ne sme zapeljati na cestninsko cesto.

  E-vinjeta je vezana na registrsko označbo vozila. Ob nakupu morate zato navesti pravilno registrsko oznako in državo registracije vozila ter izbrati e-vinjeto za pravilen cestninski razred. Če se registrska oznaka v sistemu e-vinjete ne ujema z registrsko oznako vozila, ki uporablja avtocesto ali hitro cesto, to pomeni, da cestnina ni plačana. Za pravilnost vnosa registrske oznake in izbiro cestninskega razreda je odgovorna stranka.
  
 ## Vrste in cestninski razredi
 Cestninski razred | Tip vozila | Podrobni opis | Vrste e-vinjet
 ------------ | ------------- | -------------
1 | Enosledna motorna vozila | V prvi cestninski razred se uvrščajo enosledna motorna vozila (npr. motorna kolesa). To so vsa vozila, katerih sled ni širša od 50 centimetrov. Meritev sledi lahko opravite s tračnim ali krojaškim metrom, in sicer od enega do drugega zunanjega roba sledi. | Letna, polletna, tedenska
2 | Dvosledna motorna in bivalna vozila | V cestninski razred 2A sodijo vozila z največjo dovoljeno maso do 3500 kilogramov, katerih višina nad prvo osjo ne presega 1,3 metra (večina osebnih avtomobilov, enoprostorcev, terenskih vozil, SUV in t. i. pick-upov) | Letna, mesečna, tedenska
3 | Dvosledna vozila z višino nad prvo osjo 1,3 metra ali več | 
V cestninski razred 2B se uvrščajo vozila z največjo dovoljeno maso do 3500 kilogramov, katerih višina nad prvo osjo presega 1,3 metra (večina kombiniranih in lahkih dostavnih vozil). | Letna, mesečna, tedenska

